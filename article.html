<!DOCTYPE html>
<html>
<head>
    <meta name="viewport" content="width=device-width, initial-scale=1">
    <meta charset="UTF-8" />
    <title>ספרות באגרופים חשופים</title>
    <link rel="stylesheet" href="https://stackpath.bootstrapcdn.com/bootstrap/4.5.2/css/bootstrap.min.css" integrity="sha384-JcKb8q3iqJ61gNV9KGb8thSsNjpSL0n8PARn9HuZOnIxN0hoP+VmmDGMN5t9UJ0Z" crossorigin="anonymous">
    <link rel="stylesheet" href="css/article.css">
    <link rel="stylesheet" href="https://maxcdn.bootstrapcdn.com/font-awesome/4.6.3/css/font-awesome.min.css">
</head>
<body>
    <div id="progress"></div>
    <nav class="navbar navbar-expand-xs navbar-expand-sm navbar-light" style="background-color: rgb(39, 39, 39);">
        <a class="nav-item" id="special">ניווט</a>
        <button class="navbar-toggler" type="button" style="background-color: rgb(255, 255, 235)" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
          <span class="navbar-toggler-icon" style="background-color: rgb(255, 255, 235)"></span>
        </button>
              
        <div class="collapse navbar-collapse" id="navbarSupportedContent">
          <ul class="navbar-nav">
            <li class="nav-item">
              <a class="nav-link" href="index.html"><span class="color">חנות</span></a>
            </li>
            <li class="nav-item">
              <a class="nav-link" href="reviews.html"><span class="color">ביקורות</span></a>
            </li>
            <li class="nav-item">
                <a class="nav-link" href="#"><span class="color">מאמר</span></a>
            </li>
            <li class="nav-item">
                <a class="nav-link" href="contact.html"><span class="color">צור קשר</span></a>
            </li>
          </ul>
        </div>
    </nav>  

    <div class="allpage">
    <div class="header">
        <img src="images/Itay.JPG" alt="איתי בחור בגאורגיה" />
        <h1>ספרות באגרופים חשופים</h1>
        <h3>ראיון עם <a class="itay" href="https://www.bahurbooks.com/">איתי בחור</a></h3>
        <h5>8/8/2020</h5>
    </div>
    <div class="content">
        <i>"הייתי אומר שהקורונה תפסה אותנו </i> (את ההוצאה שלו, הוצאת איתי בחור) <i>במקום טוב."</i> אומר איתי בחור, סופר ומוציא לאור. בפגישה שלנו הוא לבוש שחור – חולצה, מכנסיים, גרביים, נעליים, והשיער שלו אסוף כרגיל בקוקו אפור. במהלך השיחה הוא משחק בזקנו לפעמים. הוא חושב טוב לפני שהוא מוציא משהו מהפה שלו, כי הוא יודע שאחר כך יצטרך לעמוד מאחורי זה.<br /><br />
        <i>"הקורונה הביאה, בין השאר, לסגירה של חנויות הספרים בקניונים, אז הוצאות לאור היו צריכות להתחיל לחשוב איך להתמודד עם מכירה של ספרים במצב כזה. אבל ההוצאה לאור שלי הייתה מוכנה. מאז שנת 2005 אני לא עובד עם סטימצקי ועם צומת ספרים משום שהרשתות האלה והמפיצים גובים עמלות גבוהות עד כדי כך, שהסכום שנותר לא מכסה את ההוצאות של הפקת ספר ברמה נאותה. לכן הפסקתי לעבוד איתן ופתחתי חנות אינטרנט של ההוצאה לאור. אמרו לי אתה משוגע, זה לא יילך. אתה תפשוט רגל. מאז 2005 עד עכשיו ראיתי לא מעט הוצאות לאור שנסגרו, וההוצאה לאור שלי גדלה. וכשפרצה הקורונה פתאום נוצר מצב שאנשים רוצים לקנות באינטרנט. הם לא רוצים ללכת לחנות, הם לא רוצים להסתכן ולעמוד ליד אנשים אחרים, הם תקועים בבית ורוצים לקרוא ספרים. ולי יש מערך שלם של מכירת ספרים באינטרנט. המכירות גדלו דרמטית. בזמן הקורונה הוצאנו לאור ארבעה ספרים." </i><br /><br />
        <b>זה גדל בכמה? הכפיל את עצמו? </b> <br />
        <i>"יותר." </i> הוא אומר בשקט ומושך בזקן התיש האפור שלו. <i> "זו הפתעה גמורה. יש ימים שאנחנו הולכים עם ערימות ספרים לדואר." </i><br /><br />
        המעלית נפתחה אל מסדרון קצר וחשוך, ואני דפקתי בדלת כרגיל, כאילו שוב באתי להתייעץ לגבי אחד הספרים שלי. עד שאיתי פתח את הדלת, הכלב של השכנים הרס לי את הראש בנביחות. בסוף איתי הופיע והוביל אל המדרגות ואל הגג, שם נמצא הסטודיו שלו. הסטודיו לא גדול. הוא על גג הבניין, מעל הדירה של איתי בקומה החמישית, ויש בו מחשב עם כמה מסכים, חלונות שמשקיפים על אור עקיבא, מזגן שנחיצותו אינה מוטלת בספק, ובעיקר – ספרים. <br /><br />
        במהלך הפגישה איתי קם לפעמים כדי לדפדף בהם, להקריא, לפרש, להסביר. לא רק מהספרים שהוא כתב אלא גם, ובעיקר, מספרים של אחרים. הצורה שבה ספרים משפיעים עליו היא משהו שאי אפשר שלא להתרשם ממנו. הוא קורא בטון נרגש ודרמטי קטעים, שאחרים היו מרפרפים עליהם בתור לרופא. בשבילו, ספרות היא יסוד הקיום ובלעדיה אין דבר. או, לפחות, אין איתי. <br /><br />
        עד כה הוא כתב עשרה ספרים. אני, בינתיים, כתבתי שמונה. חלקם בסיועו. אני מניח שאני מהסוג שאיתי קורא לו "עט קלה". לסוג שלו הוא קורא "חוצבים בסלע". <i>"אני לא סופר טבעי. לא כתבתי בגיל 16 לכרית ולא בגיל 17 למגירה," </i> הוא אומר לי. ובכל זאת, בחיפושיי אחר איזשהו טעם בספרות העברית המתדרדרת, איתי בחור בולט בין כולם. בעולם שבו ספרים יוצאים כמו זבל, ונדמה שספר הפך לעגבנייה, כשכל אחד מלביש על עצמו את התואר "סופר", איתי בורר היטב את הספרים שהוא כותב ומוציא לאור, ומתעקש לכתוב את האמת. <br /><br />
        ככה גיליתי את הז'אנר שנקרא "חומרי מציאות". טוב, למעשה גיליתי אותו הרבה זמן לפני כן, אבל הכרתי את הסגנון הזה כפיתוח אמריקאי. לא ידעתי שהוא עשה עלייה ואף קיבל שם עברי, כשר למהדרין. לאיתי לא נעים להתגאות אבל הוא טבע את השם העברי הזה, לספרות שמבקשת להתעמת עם החומרים האמיתיים של החיים במקום לעוף על כנפי הדמיון. הרבה לפני איתי, וגם לפני קרואק ובוקובסקי, כך כתב יוסף חיים ברנר. בשביל איתי הוא כמו אח אובד, שעוד לפני שסארטר חשב על המילה "אקזיסטנציאליזם", המציא את המונח העברי ל"אנטי הירו" – "אי גיבור".<br /><br />
        <i>"כתיבה זו נכות, משום שזה לא דבר שאתה בוחר אותו." </i> איתי חוזר ואומר. <i>"הכורח בכתיבה הכתיב גם את העיסוק שלי בספרות חומרי מציאות, משום שהדחף לכתיבה לא היה אסקפיסטי (לברוח מעולם המציאות לעולם הפנטזיה) אלא להתעמת עם החיים, להתעמת עם המציאות. להבין אותה. להבין את עצמי דרכה. לכן הרגשתי קרבה גדולה לסופרים שכתבו בצורה כזאת, בייחוד ליוסף חיים ברנר. המפגש עם הכתבים שלו השפיע אולי יותר מכל על הבחירה שלי בתחום הזה. המפגש עם ברנר היה חוויה טוטאלית, מפני שהוא היה שונה מכל מה שהכרתי בספרות ישראלית. הספרות הישראלית בדרך כלל מיופייפת, מקושקשת, בעצם קיטשיסטית וקישוטית. זה מה שכולם כל כך אוהבים בעגנון, 'הוא כותב כל כך יפה', לא, הוא כותב מאוד גנדרני. הוא צריך להשוויץ כמה שהוא יודע עברית. חשוב לו שהקורא יחשוב לא רק שהספר שלו טוב אלא שהוא סופר טוב. אצל ברנר מצאתי את הניקיון המדויק הזה, מה שאוהבים בחוגים לספרות לקרוא לו 'ספרות רזה'. זה לא רזה, זה נקי. </i> (הוא צוחק) <i>ואין דבר יותר טוב ויפה מנקי. אין משקל עודף. אין קישוטים. זו עמדה אסתטית שלמה, זו עמדה ספרותית, האמת... זו עמדה ערכית." </i><br /><br />
        העמדה הערכית הזאת מלווה את איתי בכל מה שהוא עושה, וגם בכתיבה. כשאני התחלתי לכתוב, רציתי להתבטא ופחדתי, אז התחבאתי מאחורי מה שאיתי קורא לו "קישוטים". בכלל, שני הספרים הראשונים שלי יצאו תחת השם "מילי", בלי שם משפחה. קצת כמו האח הפחות מוצלח של ישו, מצד אחד לא ייסדתי עדיין שום דת, מצד שני אני לא על הצלב. כשהספר השלישי שלי עמד לצאת לאור, בהפקתו של איתי, הוא אמר לי "למה אתה מתחבא? תשתמש בשם המלא שלך". ככה יצאתי מהקטגוריה של ישו ושאר משיחים, והפכתי לסתם כותב אחד. קורבן גדול, אני יודע, אבל אם לא הייתי מעריך את זה לא הייתי חוזר לבקר את איתי. <br /><br />
        למה שאדם יהיה סופר בכלל? זו שאלה שמטרידה אותי כל הזמן. הרי סופרים הם אנשים שלא חיים רק בעל פה, הם חייבים להיות קצת צופים מהצד ופחות משתתפים פעילים. <br /><br />
        <i>"אני החלטתי להיות סופר כי מבחינתי זו הייתה בחירה בחיים." </i> איתי נותן את התשובה היחידה האפשרית. <i>"הייתי בן 24, שזה כבר לא ילד, והחיים לא נראו לי לא כל כך שווים... </i> (הוא צוחק) <i> בעצם, די חסרי משמעות. הייתי בתחום העסקי והרגשתי תחושה איומה של בזבוז חיים. הרגשתי שאם אני רוצה לחיות אז אין לי ברירה אלא לעשות משהו משמעותי. והעיסוק באמנות, במקרה שלי בכתיבה (כי יש לי את המיומנות והכישרון לתחום הזה) מאפשר לעשות דבר משמעותי." </i><br /><br />
        <b>שהוא? </b>  <br /><br />
        <i>"אני אגדיר את זה ככה, הנייר סובל הכול, אפילו את היושר, אפילו את האמת. בחיים אתה צריך להסתדר עם אנשים, אתה צריך להתפשר, אתה צריך לעגל פינות, לוותר פה ושם, להתקשח פה ושם. </i> (הוא מחייך) <i>ועל הנייר אתה לא צריך לעשות שום פשרות. אתה יכול להיות אתה עד הסוף, הכי אותנטי שאפשר." </i><br /><br />
        <b>כשאתה אומר, 'בגיל 24 החלטתי להיות סופר', מה החלטת? קמת בבוקר, ו... מה? </b>  <br /><br />
        <i>"קודם כל להיות אמן או סופר זה הלך נפש. </i> (הוא צוחק) <i> עוד לפני שיש לך איזה הישגים, עוד לפני שכתבת מילה. אני מכיר המון אנשים שכותבים ספרים ויש להם מבנה אישיות והלך הנפש של חנוונים. הם כותבים ספר וכל מה שהם חושבים זה איך לשווק אותו, ואיך למכור אותו, ואיך לעשות הדסטארט, וכמה יישאר להם מזה, והם מאוד מתעניינים באחוזים שהמפיץ ייתן להם. זה הרבה יותר חשוב להם ממה הם יכתבו." </i><br /><br />
        <b>אתה יודע, אני קורא להם סוחרים. אני אומר, הם אנשי מכירות. הם יכולים להיות יצרני נעליים ולמכור נעליים, והם יכולים להיות יצרני ספרים. אתה חושב שבגיל 24 גילית שיש לך את הלך הנפש הזה? </b>  <br /><br />
        (הוא לוקח אוויר) <i>"בגיל 24 זה נהיה כל כך דחוף </i> (עוצר לרגע, מתלבט) <i>עד שלא יכולתי לחיות בלי לעשות את זה. זה נהיה בחירה בחיים, כי אחרת אני לא יודע אם הייתי נשאר בחיים." </i><br /><br />
        עם הלך הנפש הזה איתי התחיל לכתוב את הספר הראשון שלו, "מאקס", שנקרא על שם גיבור הספר – מתאבד שפונה אל הקורא לפני מותו. חתיכת בחירה לספר ראשון בגיל 24. "היום הכריכה של הספר מביכה אותי," הוא אומר – מה שכמובן גורם לי לרצות לראות אותה. הוא מראה לי. ספר כחול עם צללית המחבר, מה שאיתי קורא לו "פולחן אישיות", למרות שלצללית על הכריכה אין פה, אף או עיניים, ובטח שלא אישיות – "אבל אני עומד מאחורי התוכן שלו, המילים שלי." לכן איתי עובד על מהדורה מחודשת ומנוקדת שלו, כי הוא מין פרוזה מצומצמת, פואטית, שתצא בקרוב. איתי עוצר כדי להראות לי במחשב את המהדורה החדשה של מאקס, שנמצאת באמצע. יכולתי לאסוף עליו מידע מוויקיפדיה, מהעיתונות, ומהאתר שלו עצמו. אבל השיחה איתו מתעלה על הכול. בכנות, הוא מספק מספיק חומר לכמה וכמה כתבות. <br /><br />
        אחרי מאקס איתי כתב עוד תשעה ספרים. ספרו השני, "אפס אחוז", מספר על הפציעה שלו בצבא ועל השירות. איתי נתן לי אותו לקריאה פעם ונהניתי מאוד. אין פעם שאני לא יוצא ממנו עם ערימת ספרים לקריאה, וזה קורה גם הפעם. <br /><br />
        <i>"אפס אחוז מתאר את חוויית הפציעה שלי בתאונת אימונים. נפצעתי קשה בתאונת אימונים. כמעט קטעו לי יד. הייתי משותק במשך יותר מחצי שנה. שכבתי חודשים ארוכים בבתי חולים שיקומיים, וכתבתי על זה ספר. בספר אוטוביוגרפי הסיכוי לטעות בתחושות ולהטעות את הקורא הוא נמוך. והקורא שלי זה קורא שמחפש ספר משמעותי, לא כזה שמחפש שירמו אותו." </i><br /><br />
        <b>למה הספר נקרא אפס אחוז? </b>  <br /><br />
        <i>"מפני שהפציעה היא כל כך לא דרמטית. אני מוכר כנכה צה"ל עם אפס אחוזי נכות. </i> (צוחקים) <i>זו הגדרה רשמית של משרד הביטחון ומשמעותה, שלמרות שאתה מוכר כנכה צה"ל, לא מגיע לך שום דבר. החלטתי לא לתבוע את משרד הביטחון משום שבאיזשהו שלב הבנתי, שאם ארצה לקבל מה שמגיע לי באמת ובצדק וביושר, אצטרך לשקר ולעבוד בנכות – לקום כל בוקר וללכת לשרוץ במסדרונות של משרד הביטחון, ולרוץ מוועדה לוועדה ולהתלונן כל יומיים על החמרת מצב. 'מה אתה עובד? אני עובד נכה'. ככה אתה נהיה נכה מקצועי, נהיה לך הלך נפש של נכה, אתה נהיה נכה בראש, לא רק בידיים. החלטתי שמספיק שהמדינה דפקה לי את הידיים, היא לא תדפוק לי גם את הראש. ויתרתי על המאבק המרעיל הזה ועל כל מה שמגיע לי, ואני חי עם הכאבים ועם הבעיות. זה לא הוגן, אבל הצלתי את נפשי." </i><br /><br />
        <b>אז אחרי חומרי מציאות ומאקס וכל מה שעשית בגיל 24, איך אתה מגיע למצב שאתה מקים הוצאה לאור? הניחוש שלי, אגב, זה כדי שתוכל לעשות מה שאתה רוצה. אני לא יודע אם צדקתי. </b> <br /><br />
        <i>"צדקת. אבל מתי אתה יכול להיות ג'בר? כשאין לך ברירה. כשגמרתי לכתוב את מאקס, היה לי די ברור שאם אני כותב ספרות חומרי מציאות, שבארץ נחשבה לדבר לא לגמרי לגיטימי מבחינה ספרותית, לא היו לי הרבה ברירות אלא להוציא לאור בעצמי. וב-1996 הוצאתי את הספר לאור בעצמי. באותה תקופה לא היה מקובל להוציא ספרים לאור בעצמך." </i><br /><br />
        איתי נולד ב-1966 בזכרון יעקב, אז מושבה קטנה וחקלאית. אמנם הוא כבר עזב, אבל לפני כן כתב ספר על ההיסטוריה של זכרון ועל העלייה הראשונה. בשנות התשעים, כשהחליט להקים את ההוצאה שלו ולהוציא לאור את הספרים שלו בעצמו, זה לא היה קל כמו היום. תאמינו לי, אני יודע. ולצערי, גם שאר הגרפומנים יודעים. תמיד אמרתי שאם היו לוקחים להם את הוורד ואת הדפוס הדיגיטלי, הם כנראה היו עוברים למכור נעליים. בינתיים ההוצאה לאור שלו גדלה. זו מזמן כבר לא הוצאה עצמית, והיא בולטת בבחירות הקשוחות של הספרים שלה ובאיכות ההפקה. ההוצאה מתמחה בספרות עיון ובספרות חומרי מציאות. המחברים של ספרי העיון הם מומחים בתחומם, רובם פרופסורים ודוקטורים, והמחברים של ספרי הקריאה הם סופרים משמעותיים. "להוציא ספרות בינונית," אומר איתי, "זה לתמוך בזיהום הרוח." <br /><br />
        <b>למה קראת את ההוצאה לאור על השם שלך? </b> <br /><br />
        <i>"לא יכולתי לזייף. אם הייתי חושב שיווקית הייתי מוצא לזה איזה שם גנרי – 'עננים', 'תמר', 'חיטה', משהו כזה – </i> (הוא צוחק) <i>אבל הרגשתי שלא ראוי להסתתר מאחורי שם סתמי, הרגשתי שאני חייב לשים את השם שלי כדי להצהיר שאני מחויב לספרים שאני מוציא לאור, לתוכן שלהם, לצורה שלהם, למה שיש בהם, לבחירות שלי. כמה אנשים פתחו הוצאה לאור כזאת, עם אגרופים חשופים?" </i><br /><br />
        <b>אתה אנרכיסט? </b> <br /><br />
        <i>"מבחינה אישיותית אני לא סובל מרות. אני לא אוהב שאומרים לי מה לעשות ולא אוהב להגיד לאחרים מה לעשות. אני רוצה להפעיל את השיפוט המוסרי שלי ולהחליט בעצמי, לא שאלוהים יחליט בשבילי, לא שהמדינה תחליט בשבילי. יכול להיות שחברה לא יכולה להתקיים ככה, אבל אם חברה מתקיימת היא יכולה להכיל גם פרטים כמוני." </i><br /><br />
        אנרכיסטים, לטענת איתי, הם בסך הכול אנשים שמסוגלים להסתמך על שיקול הדעת של עצמם ולא צריכים שמישהו אחר יגיד להם מה לעשות. בהקשר הזה הוא מזכיר את הנרי דיוויד ת'ורו, שאמר פעם "עלינו להיות קודם כל אנשים, ואחר כך נתינים." ולמרבה ההפתעה, המקום בו איתי מצא אנרכיסטים נוספים כאלה הוא דווקא בגאורגיה. נו, גרוזיה. המדינה הסובייטית לשעבר שנמצאת במרחק שעתיים טיסה מישראל. היה לי הכבוד לבקר שם, בהמלצתו של איתי ויחד איתו, בספטמבר 2019. את הרעיון לבקר שם קיבלתי מהשקת הספר 'אלודה כתלאורי' של המשורר הגאורגי הגדול ואז'ה פשבלה, שאותו איתי תרגם יחד עם פרופסור ממוקה בּוּצְחְרִיקִידְזֵה ("נראה אותך אומר את זה", אומר איתי) וחדוה רוקח, והוציא לאור. ההשקה היתה בהשתתפות שגריר גאורגיה בישראל ואנשי ציבור שטסו במיוחד מגאורגיה. <br /><br />
        <b>מה תפס אותך בגאורגיה? </b> <br /><br />
        <i>"זו נהייתה מין משימת חיים. להביא את הסופרים והמשוררים הגאורגיים, שהם סוג של אחים ברוח, לקורא העברי. גם להכיר אותם יותר וגם להביא אותם אל הקורא העברי." </i><br /><br />
        הוא וחדוה, שהיא גם צלמת וגם השותפה שלו, נסעו לראשונה לגאורגיה ב-2007 וכתבו יחד את הספר "סתיו בטביליסי". אחר כך הוציאו אלבום צילומים של חדוה, שצילמה אנשים מגאורגיה, אנשים שפגשו ברחובות, בחנויות, בשווקים, בכפרים. הספר יצא בדיוק במלאת 25 שנים ליחסי ישראל גאורגיה, וזכה לברכת משרד החוץ הגאורגי. <br /><br />
        <i>"ואז הלכנו והוצאנו לאור מחדש את הספר היחידי על יהודי גרוזיה, ספר שאזל. ובינתיים פרופסור ממוקה בוצחריקידזה תרגם לגרוזינית את סתיו בטביליסי, ועד היום הוא להיט בחנויות שם. ואז נסענו להרים, לביתו של המשורר ואז'ה פשבלה והחלטנו לתרגם את אלודה כתלאורי. אחר כך הוצאנו את האנתולוגיה של הסיפורים הגאורגיים. ועכשיו אנחנו עובדים על עוד ספר של גדול הסופרים הגאורגיים מהמאה ה-17. הגאורגים מוקירים את העשייה שלנו ומתרגשים מכך שאנחנו מביאים את התרבות שלהם לישראל. בשנה האחרונה נפגשנו שלוש פעמים עם הנשיאה שלהם. היא אפילו הזמינה את חדוה לארוחת בוקר כשהיא הייתה בארץ." </i><br /><br />
        <b>אני חושב שזו פעילות דיפלומטית. אני זוכר שככה זה נראה לי. </b> <br /><br />
        <i>"מתברר שיש משמעות דיפלומטית למה שאנחנו עושים. רבים מהגאורגים הם דתיים ומבחינתם יש ערך גדול לתרגום הכתבים שלהם לשפת התנ"ך. אבל יותר מכך, יש לזה משמעות של הכרה בשותפות הגורל שלנו ושלהם. הם ואנחנו נמנים על שני עמים קטנים, מוקפים אויבים, נאלצים לתמרן בין אינטרסים של מעצמות כדי לשרוד, רוב ההיסטוריה נשלטים על ידי אחרים. חוץ מזה, הם רואים את עצמם כצאצאי עשרת השבטים. אז יש שותפות גורל ויש עזרה הדדית ויש קרבה אמיתית." </i><br /><br />
        <b>איפה אתה מוכר יותר? </b> <br /><br />
        <i>"אני לא יודע. ויתרנו על התמלוגים מהכנסות המהדורה הגאורגית." </i><br /><br />
        איתי נתן לי חומר לסדרת כתבות שלמה, ולשני סרטים הוליוודיים לפחות. כשהוא מלווה אותי אל הרכב שלי הוא אומר "נראה לי שהתפזרנו, אבל אתה תסתדר, אתה יודע, זה המקצוע שלך." שעת ערב מוקדמת, עיתונות היא בהחלט לא המקצוע שלי, ושנינו מקווים שייצא משהו מהישיבה שלנו בסטודיו שלו במשך ארבע וחצי שעות, בלי לשתוק לרגע, ועם הרבה צחוק. גם בחיי סופר יש רגעים יפים, מתברר. <br /><br />
        <b>אוקיי, מילים אחרונות. אני תמיד מבקש מילים אחרונות, כי אני מסיים את הריאיון ורוצה לראות אם נשאר משהו שאולי לא שאלתי. אז... </b> <br /><br />
        <i>"אני חושב שבשביל להיות סופר צריך מידה רבה של אופטימיות, משום שאנחנו חיים בחברה אדישה לתרבות. יש פה חברה, שחלקה עסוק בהתעשרות וחלקה בהישרדות, ונדמה שלתרבות ולאמנות אין השפעה על החיים. לאנשים יש דימוי רומנטי כזה של 'אתה סופר, איזה כיף לך, אתה בטח יושב בלילה לאור שלהבת הנר וכותב'." </i><br /><br />
        איתי מתלבט לגבי הדברים הבאים, אבל בסוף זה יוצא ממנו. כמעט כאילו הוא מצטער שאין לו משהו חיובי לסיים איתו. אבל מה לעשות, החיים הם לא סרט הוליוודי, הם הרבה יותר ספר, ולא לכל הספרים יש סיום חיובי. מה שכן, לכל הספרים יש משהו ללמד אותנו. <br /><br />
        <i>"מעטים האנשים שמבינים שרוב הזמן סופר חש שהוא אדם מיותר. שחקני כדורגל, דוגמניות, </i> (הוא צוחק) <i>פושעים, פוליטיקאים, משפיעים היום הרבה יותר מאשר אנשי תרבות ואנשי רוח ואמנים. אלה הקשיים המנטליים הכי גדולים. איך לא לאבד תקווה, איך לא להתייאש. זה המאבק היומיומי. המאבק זה שאתה הולך עירום ברחוב ואף אחד לא רואה שנחשפת כדי לשתף אחרים בדברים הכי אינטימיים שלך. בן אדם הולך עירום ברחוב מלא עיוורים." </i><br /><br />
        ואנחנו צוחקים. לא ברור אם על עצמנו, או עליכם.
    </div>
    </div>

    <div id="up-arrow">
      <a href="#">
          <i class="fa fa-angle-double-up" aria-hidden="true"></i>
      </a>
    </div>

    <footer>
        <p>כל הזכויות שמורות למילי שמידט © 2020</p>
    </footer>

    <script src="https://code.jquery.com/jquery-3.5.1.slim.min.js" integrity="sha384-DfXdz2htPH0lsSSs5nCTpuj/zy4C+OGpamoFVy38MVBnE+IbbVYUew+OrCXaRkfj" crossorigin="anonymous"></script>
    <script src="https://stackpath.bootstrapcdn.com/bootstrap/4.5.2/js/bootstrap.min.js" integrity="sha384-B4gt1jrGC7Jh4AgTPSdUtOBvfO8shuf57BaghqFfPlYxofvL8/KUEfYiJOMMV+rV" crossorigin="anonymous"></script>    
    <script src="https://cdn.jsdelivr.net/npm/popper.js@1.16.1/dist/umd/popper.min.js" integrity="sha384-9/reFTGAW83EW2RDu2S0VKaIzap3H66lZH81PoYlFhbGU+6BZp6G7niu735Sk7lN" crossorigin="anonymous"></script>
    <script src="script.js"></script>
</body>
</html>
