<!DOCTYPE html>
<html>
    <head>
        <title>קטע מהספר</title>
        <link rel="stylesheet" href="poem.css">
    </head>
    <body>
        <div class="wrapper">
            <div class="chapter">
                <img src="people.jpg" alt="אנשים ברחוב">
                <p><span>אנשים ברחוב</span><br><br>
                        אֲנָשִׁים עוֹבְרִים מוּלִי בָּרְחוֹב<br>
                        אֲנִי יוֹשֵׁב וְלֹא יוֹדֵעַ מָה לְהַגִּיד לָהֶם<br>
                        אוּלַי<br>
                        עִצְרוּ<br>
                        כֻּלְּכֶם הוֹלְכִים לָמוּת<br>
                        אָז תַּתְחִילוּ לִחְיוֹת<br>
                        אוֹ אוּלַי<br>
                        יֵשׁ דֶּרֶךְ<br>
                        אָז לָמָּה אַתֶּם כָּל הַזְּמַן מְנַסִּים לְהַפְרִיעַ לָהּ<br>
                        לִשְׁלֹט בְּחַיֵּיכֶם<br><br>

                        הַזָּקֵן הִצְמִיד אֶצְבַּע לַזְגוּגִית<br>
                        בַּתּוֹר בַּקַּצָּבִיָּה<br>
                        וְעָמַד שָׁם כְּאִלּוּ הַזְגוּגִית<br>
                        הִיא הַדָּבָר הַיָּחִיד שֶׁמַּחֲזִיק אוֹתוֹ עַל הָרַגְלַיִם<br>
                        הָאוֹר הַלָּבָן זָרַח לוֹ עַל הַקְּמָטִים<br>
                        וַאֲנִי הִסְתַּכַּלְתִּי<br><br>

                        הָאֲנָשִׁים שֶׁפּוֹנִים אֵלַי<br>
                        מָה הֵם מְצַפִּים שֶׁאַגִּיד<br>
                        יָשַׁנְתִּי טוֹב<br>
                        הָעוֹלָם יָפֶה<br>
                        תִּסְתַּכְּלוּ מִסָּבִיב<br><br>

                        וְכָכָה לָקַחְתִּי רֶכֶב וּשְׁנֵי חֲבֵרִים<br>
                        נֶעֱלַמְתִּי בַּצָּפוֹן<br>
                        חָתַרְתִּי דֶּרֶךְ מֵי הַכִּנֶּרֶת<br>
                        שֶׁמַּמָּשׁ כָּמוֹנִי<br>
                        מֻקֶּפֶת הָרִים וַעֲרָפֶל<br>
                        יָכֹלְתִּי לִצְחֹק<br>
                        שָׁאַלְתִּי אִם לַדָּגִים יֵשׁ נְשָׁמָה<br>
                        יָאבְגָה שָׁאַל אִם לָאֲנָשִׁים יֵשׁ<br>
                        וְהִמְשַׁכְנוּ בַּדֶּרֶךְ<br><br>

                        הַאִם יֵשׁ הֶבְדֵּל בֵּינִי לְבֵין וִילוֹן הַמִּקְלַחַת<br>
                        שֶׁעוֹמֵד חָשׂוּף בְּלֹבֶן עוֹרוֹ<br>
                        מוּל כֹּל הָאֲנָשִׁים שֶׁבָּרְחוֹב<br>
                        וְלֹא יוֹדֵעַ מָה לוֹמַר<br>
                        תָּמִיד בַּזְּמַנִּים הָאֵלֶּה אֲנִי שׁוֹמֵעַ אֶת הַקּוֹל שֶׁל אַבָּא שֶׁלִּי<br>
                        וְלֹא יוֹדֵעַ מָה לַעֲנוֹת<br>
                        יָשַׁנְתִּי טוֹב<br>
                        אֵיךְ הַלֵּב שֶׁלְּךָ<br>
                        הָעוֹלָם יָפֶה<br><br>

                        הַרְבֵּה זְקֵנִים הוֹלְכִים בָּרְחוֹב<br>
                        נוֹשְׂאִים אֶת מִטְעָן חַיֵּיהֶם<br>
                        יֵשׁ גַּם הַרְבֵּה זוּגוֹת צְעִירִים<br>
                        שֶׁכָּל הַחַיִּים לִפְנֵיהֶם<br>
                        וַאֲנִי רַק יוֹשֵׁב לְיַד הַבַּנְק<br>
                        אוֹ בְּתַחֲנַת הָאוֹטוֹבּוּס לַמְרוֹת שֶׁאֲנִי לֹא מִתְכַּוֵּן לַעֲלוֹת<br>
                        וּמְחַכֶּה לִרְאוֹת מָה הַחַיִּים יְגַלְגְּלוּ אֵלַי<br>
                        וּמָה אֲנִי אוּכַל לְגַלְגֵּל אֲלֵיהֶם בַּחֲזָרָה<br>
                        וְכַמָּה כֶּסֶף יֵשׁ לִי בַּכִּיס<br>
                        וּמָה הוּא יָכֹל בִּכְלָל לִקְנוֹת<br><br>

                        אִם הָיִיתִי יָכוֹל לְהַגִּיד דָּבָר אֶחָד לַאֲנָשִׁים בָּרְחוֹב<br>
                        הָיִיתִי אוֹמֵר לָהֶם לְהַפְסִיק לַחְשֹׁב<br>
                        וְלָתֵת לְעַצְמָם לִחְיוֹת<br>
                </p>
            </div>
        </div>  

        <footer>
            <ul>
                <li>
                    <a onclick="window.open('paperbirdsnew.html', '_self;')">לעמוד הספר</a>
                </li>
                <li>
                    <a onclick="window.open('index.html', '_self;')">לחנות</a>
                </li>
                <li>
                    <a href="mailto:millenium2124@gmail.com>millenium2124@gmail.com">כתבו לי במייל</a>
                </li>
                <li>
                    <a href="https://t.me/realmillieschmidt?fbclid=IwAR2SSDdlP6VatJdO2_xEspCnrUkctlYnRRCHrFfZAT1gtGCof4lvrCXD86o">ערוץ הטלגרם</a>
                </li>
                <p>כל הזכויות שמורות למילי שמידט © 2020</p>
            </ul>
        </footer>
    </body>
</html>