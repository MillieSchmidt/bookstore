<!DOCTYPE html>
<html>
    <head>
        <meta name="viewport" content="width=device-width, initial-scale=1">
        <title>קטע מהספר</title>
        <link rel="stylesheet" href="chapter.css">
    </head>
    <body>
        <div id="progress"></div>
        <div class="sidebar">
            <div class="nav-bar">                
                <ul id="my-list">
                    <li><a href="index.html">מי אני?</a></li>
                    <li><a href="index.html">חנות</a></li>
                    <li><a href="podcast.html">פודקאסט</a></li>
                    <li><a href="reviews.html">ביקורות</a></li>
                    <li><a href="contact.html">צור קשר</a></li>
                </ul>
            </div>
        </div>
        <div class="wrapper">
            <div class="chapter">
                <img src="chapter1.jpg" alt="פרק ראשון">
                <p><span>פרק א': ככה מתחילים כל הסיפורים של אלה עם המחסום כתיבה</span><br><br>
                    ישבתי מול מסמך הוורד הלבן והסתכלתי בו. שום דבר לא קרה. ככה
                    מתחילים כל הסיפורים של אלה עם המחסום כתיבה. הם מתחילים לעשות
                    מטא. יופי, עכשיו אני אחד מהם. שילכו כולם להזדיין.<br>
                    אלה חיי כותב. לקח לי הרבה זמן להגיע לכאן, ולקח לי פחות זמן מזה
                    להתרגל. להתרגל לעובדה שאני יכול לעשות מה שמתחשק לי, לצאת
                    ולהסתובב או להישאר בפנים ולקרוא. לכתוב? מה לכתוב? אתה אף פעם
                    לא יודע אז אתה פשוט כותב, רק כדי להוציא משהו, אתה לא יודע מה ייצא
                    ממנו, ובסוף הוא מקבל צורה תוך כדי תנועה ונהיה ברור. ככה זה עובד. בוא
                    נראה מה ייצא מזה. אני שם מוזיקת ג'אז, באד פאוול, ומתחיל להקליד.<br><br>
                    בסוף 2015 עמדתי מול האנשים וקראתי שירים מהספר השלישי שלי.
                    הוא היה כל מה שנשאר לי, ספר שירים שבו מצאתי סוף סוף את הקול שלי
                    אחרי כמה שנים גרועות. כמו שאמרתי, זה הספר הכי מוצלח שלי למרות
                    שהיום אני חושב שיכולתי לעשות טוב יותר. אבל ככה זה היה, דודי התלהב
                    ממנו ואמר "אני חייב להוציא את זה", ממש התנדב לטפל בכל. חוץ מגיוס
                    הכספים כמובן, את זה כולם השאירו לי. גייסתי חלק קטן מהסכום, הרגשתי
                    כמו דביל, ובסוף דודי מצא מנקד שעשה המון טעויות ולכן היה צריך לנקד
                    שוב, לשלם יותר, לבחור כריכה ולשנות את השם שלי.<br>
                    את שני הספרים הראשונים שלי הוצאתי בשם פרטי, אבל את הספר
                    השלישי הפיק איתי בחור, שאמר שאם יש לי משהו להגיד אני צריך להגיד
                    אותו באופן גלוי ולא להתחבא. אז הוספתי גם את שם המשפחה שלי,
                    בעצתו. איתי פשוט אוהב "חומרי מציאות", שזה בערך מה שאני עושה כבר
                    שנים בכל מקרה ולצערי אף פעם לא ממש הצלחתי בזה. לא כמו שרציתי,
                    לפחות.<br>
                    איתי גר בקומה האחרונה באיזה בניין באור עקיבא. הוא מכיר את
                    ההורים שלי, את המשפחה, כשהגעתי אליו הוא זיהה אותי וצחק. שיער
                    מאפיר אסוף בקוקו וזקן. הוא חי עם חדוה והם כותבים ספרים, בעיקר
                    ספרות חומרי מציאות, מתרגמים, מוציאים לאור ומפיקים.<br>
                    עמדתי מול האנשים בתל אביב, אבל בהשקה החיפאית הרגשתי הרבה
                    יותר בבית. זה היה ב"קפה טיפול", של ברק, פעם היינו מופיעים יחד
                    והוא היה כותב שירה. זה היה ממש בכניסה לרחוב מסדה. היה לילה בחוץ
                    והפנסים צבעו את המדרכות בכתום. בתוך בית הקפה התאספו כמעט
                    כולם, לפחות כל מי שחשוב. הזמנתי את כל מי שיכולתי וחשבתי שיתעניין
                    לשמוע, ושירצה לקנות ספרים. כל החברים הוותיקים שלי היו שם, אלה
                    שכתבו ולא הוציאו כלום מעולם. חברים חדשים היו שם, גם לא כותבים.
                    סיוון היתה שם, אבל היא לא אוהבת שכותבים עליה.<br>
                    איתי דיבר והיה ממש מצחיק, דודי דיבר והיה פחות מצחיק, חברים קראו
                    שירים ואני קראתי שירים. לקח לי הרבה מאוד זמן עד שהצלחתי לכתוב
                    שירים כאלה: הכי ברורים, דיבור פשוט, החיים שלי בתמונות.<br>
                    ואני, כרגיל, שוב לא רציתי להיות שם.<br>
                    אני לא מספר את זה כי יש פה משהו מיוחד. מיליון משוררים עושים
                    את זה בכל חודש, עם כל הספרים הגרועים שלהם, עם השירים הגרועים
                    שלהם, עם הפרוזה הגרועה שלהם. לפעמים קשה לראות את הדברים בזמן
                    שהם מתרחשים, אתה לא בטוח שמשהו באמת קורה, אבל היום אני יודע
                    שקרה. אולי זה זמני, אולי זה יחזיק לזמן ארוך יותר או פחות, אין לי מושג,
                    אבל משהו קרה. והוא קרה בדיוק כשכבר החלטתי לעזוב.<br>
                    אבל אף פעם לא החלטתי לעזוב. אחרת הייתי מפסיק לכתוב בכלל, ולא
                    הצלחתי בזה. מילא לכתוב, אבל כשמצאתי את עצמי אוסף שירים ומחפש
                    מקום לפרסם אותם, היה לי די ברור שאני לא מצליח להיפטר מההרגל
                    המגונה הזה. לקחו לי יותר מדי שנים למצוא את הקול שלי בשביל לוותר
                    עליו בדיוק כשזה קורה. ישבתי על המרפסת ביום כיפור ההוא והסתכלתי
                    על מפרץ חיפה וקראתי, ובספר היה ביטוי נורא יפה, "מתוק הוא הלילה
                    בלה בלה בלה", והמילים האלה נשמעו לי כמו שם נהדר לספר. ככה זה
                    קורה לפעמים. אז אספתי שירים ושלחתי לדודי.<br>
                    הוא כתב לי:<br>
                    "שמע, אני לא מסוגל להפסיק לקרוא.<br>
                    יש משהו מאוד מהפכני בספר שלך,<br>
                    שלוקח את כל מה שקיים בסצנה היום<br>
                    ודי מקטין אותו, זה פותח סט חדש של אפשרויות. אני רוצה להוציא
                    אותו.
                    צריך לחשוב מאיפה יבוא מימון.<br>
                    מה עמדתך לגבי גיוס המונים?"<br>
                    ואני כתבתי:<br>
                    "אפשר לעשות את זה.<br>
                    גם לא נצטרך הרבה לדעתי<br>
                    הרי זה ספר דק יחסית<br>
                    צריך לתכנן אותו ואז לבדוק כמה יעלה."<br>
                    דודי... זה לא שהוא לא אינטליגנטי: האיש הוא אנציקלופדיה מהלכת
                    לענייני ספרות, הוא מכיר את כל השמות ואת כל התאוריות, ויש לו אפילו
                    כמה קשרים שלא תמיד עובדים לטובתו.<br>
                    הכרתי אותו כשרק התחלתי בזה. בחור שהכרתי הציע לי להוציא את
                    הספר הראשון שלי לאור, לגמרי על חשבונו. הייתי בצבא. עבדתי על הספר
                    כל לילה ולילה וכש"לישון בתוך קופסה" היה סנטימטר מסיום, הבחור
                    פשוט זרק אותי מכל המדרגות סתם כי התחשק לו. קיבלתי מכה בראש
                    המטאפורי שלי ומיד חיפשתי אפשרות אחרת. כל אנשי הספרות האלה
                    יזיינו אותך בתחת בסופו של דבר. לא משנה כמה אתה טוב או לא טוב,
                    משקיע או לא משקיע, מחויב או לא מחויב. הם תמיד יהיו פחות משקיעים
                    ופחות מחויבים. ככה אתה מוצא את כל העבודה בידיים שלך ונהיה איש
                    מכירות. אף פעם לא הסכמתי לעבור את שינוי הצורה הזה. אז הספרים שלי
                    נשארו ברובם אצלי.<br>
                    פניתי לחבר שאמר לי שדודי עוזר לסופרים צעירים.<br>
                    דודי שמע את הסיפור ואמר לי: "כשנותנים לך משהו בחינם זו מתנה,
                    ומתנות אפשר גם לא לתת."<br>
                    הוא צודק. אל מי אני יכול לבוא בתלונות?<br>
                    אף פעם אל תסמוך על מוציאים לאור, זה הלקח שלי. בסוף 2015 זה היה
                    ברור לגמרי. תומר היה חבר ושותף שלי, דודי היה המוציא לאור, והחלטנו
                    שיהיה טוב לגייס כספים להוצאת הספר השלישי. דודי טען שהוא חייב
                    להתפרסם, שהוא חשוב. בגלל שאנחנו שלושה, כל אחד יביא אנשים
                    משלו ולא רק שנגייס מספיק כסף, אלא הספר גם יגיע לאנשים שאני
                    בכלל לא מכיר. חברים של וחברים של, וכאלה. אבל כל שקל בגיוס ההוא
                    הגיע מהחברים שלי ומאנשים שאני דיברתי איתם. תומר ודודי נעלמו שם
                    איכשהו.<br>
                    תומר זה סיפור אחד. הוא הפסיק לקחת את התרופות שלו ונכנע למחלת־
                    נפש מורכבת או משהו כזה, הם לא בטוחים מה זה בדיוק, והוא אפילו לא
                    שם לב שזה קורה. היה פשוט נורא להתמודד איתו.<br>
                    דודי קיבל את הכסף והביא מנקד שלא יודע את ההבדל בין חיריק
                    לשורוק. מה שאמר, לשלם על ניקוד פעמיים. איתי התעקש על זה. אבל
                    הוא גם עשה חצי מהניקוד על חשבונו, כמתנה.<br>
                    אני הכי התרשמתי מאיתי. לא בגלל שהוא הכיר את אבא שלי מאיפשהו,
                    אלא סתם בגלל שהוא כותב אמיתי. איתי עושה מה שהוא קורא לו "חומרי
                    מציאות", כלומר לכתוב את מה שקורה באמת בלי לייפות את הדברים ובלי
                    לקשקש יותר מדי. הוא כתב כמה ספרים כאלה, את חלקם קראתי, ודודי
                    גייס אותו לעבוד על הספר שלי.<br>
                    שמרתי על קשר עם דודי במשך שנים ושיתפנו פעולה. למשל בייסוד
                    המגזין שלו, ששבק חיים מאז. כמובן. לפחות הוא פרסם כמה שירים
                    שלי בשני גיליונות. דודי באמת נראה כמו מישהו שמנסה לעשות טוב,
                    אבל מצד שני נראה שהוא מחבל בהצלחה שלו בכוחות עצמו. היתה איזו
                    תקופה שלא דיברתי איתו כי הפסקתי לסמוך עליו, אבל אחר כך חזרתי
                    בי כי חשבתי שאולי אני שופט לחומרה. היה לנו קשר טוב דווקא. היינו
                    משוחחים הרבה, לפעמים נפגשים, משתפים פעולה על פרויקטים
                    ספרותיים. דודי נתן לי את העבודות הראשונות שלי בעולם הספרות, הוא
                    הראשון ששילם לי על דברים כאלה, ואני אסיר תודה על זה. הוא פתח לי
                    כמה דלתות, גם בעבר וגם בשנה שבה עבדתי איתו. ידעתי שדרכו אני יכול
                    להכיר אנשים, והם יכולים להכיר אותי. לכן כשעזבתי את החנות של אוהד
                    הלכתי והצטרפתי לדודי, בשכר שהיה הרבה פחות ממה ששילמו לי על
                    לסחוב שקים של אוכל לחיות.<br>
                    דודי מגמגם עם משקפיים ושיער קצוץ. הוא מעין יצור מגושם, עם הרבה
                    רעיונות שלא מבשילים. אבל אני בסך הכול הייתי צריך ספר, ודודי באמת
                    עשה את זה בעזרת איתי, ובאמת שלח את זה לכל מיני אנשים שהוא מכיר
                    בתקשורת. לא משנה שהם עצמם עשו עבודה די גרועה, קבעו איתי ראיונות
                    ונעלמו, הבטיחו פרסום בעיתון ונעלמו. אני לא לוקח את זה אישית, כי זה
                    לא. הלוואי שכן, אבל לא כתבתי משהו טוב מספיק כדי שכולם ישנאו אותי.
                    תחשוב על זה ככה, על כל שיר שכן נכנס לעיתון או מישהו שכן מתראיין,
                    בטח היו איזה אלף שקבעו איתם ואז נתנו לזה להתפוגג בחוסר מקצועיות
                    מופלא.<br><br>
                    גם כשאני כותב את זה, מקשיב לכל הג'אז הזה שמקפיץ את האצבעות
                    על המקלדת, רצות לי בראש מיליון מחשבות. אני אנסה לעשות סדר
                    בשנים האחרונות. השנה האחרונה היא שנת השיא שלי או משהו כזה.
                    כלומר, אני מקווה שזה לא השיא ועוד אגיע לאנשהו. איך הפכתי מכותב
                    חסר כסף שצריך לעבוד בעבודות כפיים, הסוג האהוב עליי דרך אגב,
                    למשורר מוערך עם קול ייחודי, שמתפרסם במגזינים ומופיע לקול מחיאות
                    כפיים, גם זה מהסוג האהוב עליי.<br>
                    אתה חייב להבין, קודם כל, חיי הכותב הם חיים של בדידות. אתה יושב
                    לבד, מתבונן בעוברים ושבים לבד, וכותב לבד. לפעמים יש מישהי לצידך,
                    לפעמים משפחה, לפעמים אתה יוצא עם אנשים. אבל אתה לבד בכל מקרה,
                    ואתה צריך לזכור שכל רגע שחולף הוא מסכה על פני נצחיות שממשיכה
                    לפעום מתחתיו.<br>
                    בשבילי הכתיבה היא אוויר לנשימה. החיים הם דבר לא מוחשי, הם
                    כמעט ולא קיימים בכלל. כל המשמעות שלהם היא להפוך לספרות, ויש
                    אנשים שעושים את זה ואני במקרה אחד מהם.<br><br>
                    "מתוק הוא הלילה", זה ספר השירים שלי, היה זה שנתן לי את הקול
                    שלי, לתאר את העולם בשירים. הוא מה שגרם לאילן ברקוביץ' מעיתון
                    הארץ להתעניין בי ולפרסם שם שיר שלי, ואילן עצמו כתב עליי בפייסבוק
                    למרות שזה לא עזר הרבה. הוא ניסה לנתח אותי ואני רק רציתי שיפסיק
                    כי זה בדיוק מה שעושים לכל אלה שמנסים לכתוב שירה, שחושבים שהם
                    חשובים, ובסוף מוצאים את עצמם באותו מקום ובלי שום אופק.<br>
                    לי לא אכפת. אני עושה את שלי. ההשקות עברו כמו שצריך, הספר נמכר
                    לא רע בכלל למרות שאני לא איש מכירות או איש שיווק או איש נעליים,
                    אלא רק סופר. כל אותו זמן התעסקתי בדברים אחרים, אבל דלתות נפתחו
                    אז עברתי בהן. לפעמים נושא אחד נמרח על פני כמה שנים, ואני צריך
                    לכתוב אותו בבת אחת כדי שיהיה ברור. לפעמים משהו מתרחש באופן
                    נקודתי, ואם הוא לא משמעותי אני מעדיף לפסוח עליו. אז יש לי הרבה
                    מה להגיד ובארבע השנים האלה מצאתי גם את הדרך להגיד את זה, לרוע
                    מזלך.<br>
                    הספר הזה יכול לבלבל אותך. לא נורא. אלה החיים. השתדלתי לשמור
                    על קו זמן אחיד שהולך מהעבר לעתיד, אבל עד שסיימתי לכתוב את הספר
                    הזה, גם העתיד כבר נהיה עבר. בכל מקרה, החיים הם נושא מורכב ובמיוחד
                    כשאתה אדם שלא מסוגל לסבול שום מסגרת ובאופן אינסטינקטיבי בועט
                    בכל מה שמסביב. אז אני הולך לבעוט גם בך קצת.<br>
                    התחלתי לעבוד בחנות החיות ב־ 2013, זנחתי את הכתיבה בתחילת 2015,
                    הוצאתי את "מתוק הוא הלילה" בסוף 2015, ושם הכול התחיל.   
                </p>
            </div>
        </div>  

        <footer>
            <p>כל הזכויות שמורות למילי שמידט © 2020</p>
        </footer>
        <script src="script.js"></script>
    </body>
</html>