<!DOCTYPE html>
<html>
    <head>
        <meta name="viewport" content="width=device-width, initial-scale=1">
        <meta charset="UTF-8" />
        <link rel="stylesheet" href="https://stackpath.bootstrapcdn.com/bootstrap/4.5.2/css/bootstrap.min.css" integrity="sha384-JcKb8q3iqJ61gNV9KGb8thSsNjpSL0n8PARn9HuZOnIxN0hoP+VmmDGMN5t9UJ0Z" crossorigin="anonymous">
        <title>קטע מהספר</title>
        <link rel="stylesheet" href="css/chapter.css">
    </head>
    <body>
        <div id="progress"></div>
        
        <nav class="navbar navbar-expand-xs navbar-expand-sm navbar-light" style="background-color: rgb(39, 39, 39);">
            <a class="nav-item" id="special">ניווט</a>
            <button class="navbar-toggler" type="button" style="background-color: rgb(255, 255, 235)" data-toggle="collapse" data-target="#navbarSupportedContent" aria-controls="navbarSupportedContent" aria-expanded="false" aria-label="Toggle navigation">
              <span class="navbar-toggler-icon" style="background-color: rgb(255, 255, 235)"></span>
            </button>
                  
            <div class="collapse navbar-collapse" id="navbarSupportedContent">
                <ul class="navbar-nav">
                <li class="nav-item">
                  <a class="nav-link" href="index.html"><span class="color">מי אני?</span></a>
                </li>
                <li class="nav-item">
                  <a class="nav-link" href="index.html"><span class="color">חנות</span></a>
                </li>
                <li class="nav-item">
                  <a class="nav-link" href="article.html"><span class="color">מאמר</span></a>
                </li>
                <li class="nav-item">
                    <a class="nav-link" href="contact.html"><span class="color">צור קשר</span></a>
                </li>
              </ul>
            </div>
          </nav>  

        <div class="wrapper">
            <div class="chapter">
                <img src="images/remixchapter.jpg" alt="סיפור קצר">
                <p style="text-align: right;"><span>אמא לא כאן עכשיו</span><br><br>
                    אני לא יודע למה, אבל אמא תמיד אמרה לכסות את החלונות כשהשמש שוקעת. בשממה המדברית הגדולה השמש זרחה כל היום, חסרת רחמים, וכשהחלה לרדת והאוויר התחיל להצטנן, אמא הייתה ממהרת וחוסמת את החלונות כולם בלוחות. היא אמרה שכך עשו תמיד, כך תמיד עושים, וכמו שהיא לא שאלה שאלות, כך גם אני צריך לשתוק.
                    <br><br>
                    אבל אמא לא כאן עכשיו.
                    <br><br>
                    כבר חודש מאז שהלכה. בכל תקופת השבעה כיבדתי את רצונה והמשכתי לכסות את החלונות בכל ערב, והתכוונתי להפסיק אחר כך, אבל פחדתי.
                    <br><br>
                    אני לא יודע ממה פחדתי. אולי מהסטייה מההרגל, שיכולה להביא איתה פרעות. הבית שלנו עמד נידח בקצה המושבה, והשבילים נמתחו ממנו עד המרכז, ואני הייתי משוטט שם בכל ימי השמש וממהר הביתה בשקיעה. אמא אמרה לכסות את החלונות, והיא הזהירה שלא לצאת.
                    <br><br>
                    "אל תשאל שאלות. כך עושים כולם."<br>
                    "ואותם לא שאלת?"<br>
                    "לא, וגם אתה לא. כך עושים כולם."<br>
                    <br>
                    ואני מעולם לא פקפקתי באמא, אבל כשהלכה ולא היה לי את מי לשאול, התחלתי שואל את עצמי שאלות. הסתובבתי במושבה הקטנה, לוהט בשמש, והסתכלתי בחלונות הבתים ובתי העסקים. האם גם להם יש לוחות של פלסטיק עומדים על המשמר, מחכים לזנק על הזגוגית ברגע השקיעה?
                    <br><br>
                    "שלא תעז לשאול."<br>
                    היא אמרה כששאלתי אם מותר לשאול את השכנים. ואני שתקתי.<br>
                    אם כי, יום אחד התעכבתי בחוץ כשהשמיים כבר היו אדומים, וראיתי בית אחד סוגר חלונות מבפנים. כשהתקרבתי הביתה אמא כבר עמדה בחוץ, והחלונות היו מכוסים, והיא נופפה לי שאזדרז. הזדרזתי.
                    ועם הזמן למדתי שבאמת אין טעם לשאול, ובמקום זה הייתי עוזר לאמא כל עוד הייתה בין החיים, ובכל ערב היינו מכסים את החלונות כולם. וכשקרני הזהב האחרונות נשארו בחוץ הרגשתי הקלה גדולה, אבל גם מעט עצב על שאני לא יכול לצפות בשמש יורדת מעל המדבר.<br>
                    אף אחד לא הסתובב בחוץ. את זה אני יודע מהאזנה. מאז ומתמיד עמדתי ליד החלונות המכוסים והקשבתי למתרחש בחוץ, ולא שמעתי דבר. לא רוח, לא אנשים, לא כלבים. רק את אמא מתהפכת במיטה.<br>
                    <br>
                    אבל אמא לא כאן עכשיו.
                    <br><br>
                    חלף חודש, ואני התחלתי להתגבר על יראת הכבוד לציווי שלה ולהתקרב עוד ועוד אל הלוחות. בהתחלה ניסיתי להציץ, אבל הכול היה אטום לגמרי מכל הכיוונים. לא הייתה לי ברירה, אלא לשכב במיטה שמול החלון ולבהות בחושך העוטף אותי.<br>
                    ניסיון אחר היה לגעת בהם, דבר שמשום מה תמיד פחדתי לעשות. באותו לילה, חודש וקצת אחריה, עמדתי מול החלון שמול המיטה, והנחתי כף יד פרושה על לוח הפלסטיק הדהוי. הוא היה מחובר למסגרת החלון בברגים שאפשר היה לסובב בקלות ולהסיר, אבל את זה לא עשיתי.<br>
                    ומעבר ליד שלי הרגשתי קור גדול. קור גדול, ואולי תנודות קלות שיצרה הרוח. אבל עדיין לא שמעתי דבר בחוץ, והלילה היה דומם כמו מוות. באותו לילה חלמתי על החושך במדבר, מעבר למושבה שבה גדלתי, שם צללי הרים ושיחים התנועעו. חוץ מזה לא ראיתי דבר, והסתובבתי בשממה הזו עד שהיא נעשתה קרה מדי. הגוף שלי עצר, ואחריו הלב והנשימה. וכשאיבדתי הכרה הכול היה שחור, ופתחתי את העיניים במיטה.
                    <br><br>
                    "אל תישן על הגב."<br>
                    אמא אמרה תמיד.<br>
                    ואני רציתי לציית, אבל שכחתי.<br>
                    <br>
                    ועכשיו בלילה הזה, אני מסובב לאט את הברגים. הפעם התעכבתי בלכסות את החלונות, ניסיתי לראות כמה שיותר מן השקיעה שרק אוכל. הסתכלתי במשך שעה כמעט איך העננים מזהיבים ואיך הכול מחשיך והופך לצל, עד שנבהלתי, הורדתי את התריסים וכיסיתי את החלונות.<br>
                    עכשיו אני מניח את לוח הפלסטיק שעון על הקיר. מבחוץ לא נשמע שום קול, דממה כבדה מסתננת פנימה, והחדר חשוך כאילו השמש עזבה לגמרי את העולם.<br>
                    לאט לאט אני מרים את התריסים. עוד משיכה ועוד משיכה, והתריס מתרומם עוד קצת, והעולם נגלה עוד קצת. התריס חורק, אבל נפתח עד הסוף, ואני רואה דבר שלא ראיתי מעולם: אינספור נקודות של אור בשמיים, קורצות לעברי.<br>
                    <br>
                    ומשהו בלילה.
                    <br><br>
                    הידיים שלי קפואות והחדר קר, ואני לא מצליח לסגור את התריס. הצל הזה מתקרב מהר מאוד ונצמד מיד אל החלון, והוא פוער לעברי פה עצום בזמן שאני נסוג אל המיטה. אבל אני לא נשכב, אני רק עומד שם ובוהה בפה הפעור, הצמוד לזגוגית.
                    <br><br>
                    המחליק מבעד לזגוגית.
                    <br><br>
                    הפה המזדחל על הרצפה.<br>
                    השואב ויונק את החום, את האוויר, ואת מעט האור.<br>
                    המקיף אותי מכל העברים.<br>
                    שחור על שחור על שחור.<br>
                    ואז, רק אז, הגוף שלי קורס.<br>
                    גם אני אקרוס בקרוב.<br>
                </p>
            </div>
        </div>  

        <footer>
            <p>כל הזכויות שמורות למילי שמידט © 2020</p>
        </footer>
        <script src="https://code.jquery.com/jquery-3.5.1.slim.min.js" integrity="sha384-DfXdz2htPH0lsSSs5nCTpuj/zy4C+OGpamoFVy38MVBnE+IbbVYUew+OrCXaRkfj" crossorigin="anonymous"></script>
        <script src="https://stackpath.bootstrapcdn.com/bootstrap/4.5.2/js/bootstrap.min.js" integrity="sha384-B4gt1jrGC7Jh4AgTPSdUtOBvfO8shuf57BaghqFfPlYxofvL8/KUEfYiJOMMV+rV" crossorigin="anonymous"></script>    
        <script src="https://cdn.jsdelivr.net/npm/popper.js@1.16.1/dist/umd/popper.min.js" integrity="sha384-9/reFTGAW83EW2RDu2S0VKaIzap3H66lZH81PoYlFhbGU+6BZp6G7niu735Sk7lN" crossorigin="anonymous"></script>
        <script src="script.js"></script>
    </body>
</html>
